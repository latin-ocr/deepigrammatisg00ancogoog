-25-

¹ l Sed ut ab hac coniectura exordium sumam, obliti suut
ni fallor viri docti spurium illud quod dicunt epigramma
antiquitus in Demosthenis editionibus locum non habuisse
neque exstare nisi in parte codicum deterioris notae. Unde
apparet ex epitaphio sive genuino sive adulterino, quod multo
post grammaticorum aliquis textui inseruit, interpolatorem
nunquam haec verba, quae omnibns in codicibus extant, ad·
dere potuisse. Nec minus quam antea proposuerant, coniec-
tura reicienda est. Cum enim in optimis libris §290 verba
ὦς vel ὥς τὸ ante μηδὲν ἁμαρτεῖν non legantur, versus ille ’
a Demosthene non ex vetere quodam poeta haustus esse
potest, sed ex ipso epigrammate modo recitato sumptus sit
necesse est.¹) Anthologiae igitur carmen nullo modo id potest
agnosci epitaphium, quod orator recitandum curavit, cum
neque illum versum contineat neque causidicus vel sagacis·
simus ex his distichis possit elicere sententiam salutem mi·
litum non a consilii auctore, sed a deis pendere; quam sen-

tentiam inesse epigrammati citato paulo infra vult Demosthenes.

Quid igitur? Epitaphio erat opus et cum inter homines
doctos nemo fere praeter Kirohhoffium et Piooolominium ut
Kaibelio assentiretur a se impetrare posset, carmen illud quod
in deterioribus Demosthenis codicibus traditur tueri et quae
Karsten²) et Kaibel ut illa aetate indigna reprehenderant,
aut coniecturis aut interpretatione tollere conabantur. Qui
ut permulta coniecerunt, quae cuncta fere collegi, ita pauca
vel adeo nihil probabiliter emendaverunt. lnprimis βραβῆ

1) Etsi Gregorii scholiastae (cuius verba infra p. 28 apponaml
nimiam fidem tribuere nolim - etenim idem p. 489 Euripidis versum
novae comoediae adscribit- tamen concedendum est nihil obstare
quominus Simonidis versus aliquis in posterioris aetatis epitaphium
receptus sit.

2) Karstenii argumenta, quibus repetendis supersede0‚ firmavit et
nova quaedam addidit Richter in programmate Malchinensi (1883),
ignarus Kaibelii et Spengelii disputationum.

 

